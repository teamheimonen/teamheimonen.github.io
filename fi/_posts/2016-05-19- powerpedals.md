---
layout: post
title: Tehomittaripolkimet
lang: fi
description: "LOOK KEO Power pedals"
headline: "Better get up and ride"
categories: photos
tags: 
  - partners
comments: true
mathjax: null
featured: false
published: true
---

Look oli ensimmäinen valmistaja, joka toi markkinoille clipless-polkimet vuonna 1984. Sen jälkeen Lookin Keo 
polkimet ovatkin olleet yksi yleisimmin käytettyjä maantiepyörien lukkopolkimia. 
Nyt vuonna 2016 Look on tuomassa markkinoille jo kakkosversiota Keo Power tehomittaripolkimistaan. 

Nämä Keo Power kakkosversiot ovat nyt ANT+ yhteensopivat ja näyttävät ainakin omaan silmääni 
hienoilta ja aerodynaamisilta. Itse asiassa ne näyttävät siltä, että ne saattavat parantaa kenkien
aerodynaamista muotoa erityisesti siinä asennossa, jossa kenkä nojapyörissä on - siis pohja suoraan eteenpäin.

Näissä polkimissa "pohja" on umpinainen, joten sinne ei pääse muodostumaan tehoa syövää tuulipussia.
![Velosport Look](/images/2016May/IMG_7685.jpg)

Suomalaisen ratapyöräilyn grand champion Raimo Nieminen luovutti Velosportissa projektini käyttöön uuden uutukaiset ANT+ LOOK Keo Powerit 
![Velosport Look](/images/2016May/Velosport Team Heimonen Look-0814.jpg)

Näistä polkimista tulee olemaan iso apu harjoittelussani, sillä polkimilla tapahtuva 
tehomittaus mahdollistaa jalkojen välisen tehoeron mittaamisen - 
vasen-oikea tasapaino tulee numeroina näkyväksi. Tämä on erityisen hyödyllistä itseni kaltaisille
hienomotoriikkaongelmaisille. Lisäksi teho- ja sykemittarin yhteiskäyttö ja tulosten analysointi 
mahdollistaa optimaalisen ajoasennon etsimisen faktojen pohjalta ja poistaa säätämisestä monta 
epävarmuustekijää. 