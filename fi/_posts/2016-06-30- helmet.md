---
layout: post
title: Uusi kypärä
lang: fi
description: "UFO-miehen aika-ajokypärä"
headline: "Better get up and ride"
categories: training
tags: 
  - training
comments: true
mathjax: null
featured: false
published: true
---

Tiistai-illalla kävin hakemassa Marseille:sta La Pomme Marseille pyöräseuran väreissä olevan 
Casco Speeedtime aika-ajokypärän. Hauska potta, paitsi että se on melkein pelottavan näköinen, niin  
lisäksi se päässä on
melkein mahdoton puhua, kun oma ääni kaikuu korviin niin kivuliaan kovaa, että vaistomaisesti alkaa kuiskaamaan.
Toisaalta ajoviiman ääni vaimenee hyvin vaatimattomaksi. 

Sellaista perinteistä, suippomallista aika-ajokypäräähän ei tässä kilpatrikessa voi käyttää, koska kypärän
"häntä" osuu takarenkaaseen (tämän testasin Louis Garneaun kypärällä jo joku aika sitten). Onneksi nykyisin
on näitä lyhyitä malleja myös - ja tämä Casco on varmaan yksi härskeimmistä, siis aivan mahtava.

![Casco Speedtime](/images/2016June/IMG_7982.jpg)

Eilen (siis keskiviikkona 29. kesäkuuta) kävin ajamassa tunnin verran Cannesin radalla täysissä
kilvanajovehkeissä: Castellin Aero Race paita päällä, aika-ajokypärä päässä ja kenkien päällä "aerosukat".
Poistuessani radalta sain vähän paheksuvia katseita ja tiukkoja kysymyksiä joltakin ei-niin-kovaa 
polkeneelta porukalta: epäilivät ihan vakavissaan että tässä laitteessa on moottori, eikä kaikki 
tainneet uskoa vakuuttelujani pelkistä jalka-moottoreista.

Kirjoittelen muuten tätä postausta Nancy:ssä illansuussa: olen nyt matkalla Amsterdamin MM-kilpailuihin,
joten siellä sitten paremmat ja oikeammat testit ihan kohta, muutaman päivän kuluttua.

Alla taas kuvia Cannesin radalta, lapsille näitä ei ehkä kannata näyttää - ainakaan illansuussa.

![Cannes Louison Bobet 1](/images/2016June/IMG_7942.jpg)

![Cannes Louison Bobet 2](/images/2016June/IMG_7958.jpg)

![Cannes Louison Bobet 3](/images/2016June/IMG_7868.jpg)


