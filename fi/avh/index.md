---
layout: page
title: AVH
description: "AVH infoa"
headline: "Nämä on jokaisen hyvä tietää"
categories: health
comments: false
mathjax: null
featured: false
published: true
---

AVH:lla on monta muutakin nimeä: aivoinfarkti, aivohalvaus. Oma isoisäni kuoli "laakiin", joksi AVH:ta siihen 
aikaan ainakin itäisessä Suomessa kai kutsuttiin.

Maailmanlaajuisesti AVH on neljänneksi yleisin kuolinsyy heti sydäntautien, syövän ja onnettomuuksien jälkeen.
Keskimäärin joka viides AVH on tappava. 50% suomalaisista, yli 40 vuotiaista miehistä on riskiryhmässä. Joka toinen.

> AVH:n seuraukset vaihtelevat laajalla kirjolla: AVH voi tappaa, halvaannuttaa, tehdä puhekyvyttömäksi, tai se voi 
muuttaa vihannekseksi. Yleinen seuraus on väsymysoire, joka saattaa haitata elämänlaatua pahasti. 
Hyvä asia kuitenkin on, että valtaosa AVH:sta on ennalta estettävissä.

Perintötekijöitä ja ikää lukuunottamatta muihin riskeihin on helppo, tai ainakin mahdollista puuttua.  
Parhaiten AVH estetään kontrolloimalla verenpaine alhaisiin lukemiin ja harjoittamalla liikuntaa lähes jokaisena viikon päivänä.
Myös oikealla ruokavaliolla on iso merkitys - tyydyttyneiden rasvojen määrä olisi hyvä pitää alhaalla ja suosia vihanneksia ja
hedelmiä. Näiden lisäksi painonhallinta ja tupakoimattomuus ovat tärkeitä, samoin kuin humalahakuisen juomisen välttäminen -
jokainen krapula-aamu on iso AVH riskitekijä.

AVH:sta voi myös kuntoutua ja moni henkiin jäänyt kuntoutuukin vähintään työkykyiseksi. 

>Kolmen kuukauden kuluttua halvauksesta noin 50–70 % on toipunut päivittäisissä toimissaan itsenäisiksi, 
>15–30 % on jäänyt pysyvästi vammautuneiksi ja noin 20 % tarvitsee laitoshoitoa.
<cite><small>http://www.kaypahoito.fi/</small></cite>

Oma neurologini antoi minulle viisaan neuvon, jonka toistan tässä: kuntoutuminen ottaa paljon aikaa - älä vaadi itseltäsi
liikaa, äläkä masennu jos edistyminen on hidasta. Jos väsyttää, niin nuku. Aivosi ovat nyt vähän kuin pikkulapsella - ne 
rakentuvat jossakin määrin uudelleen - ja pikkulapset nukkuvat vähän väliä, koska aivot rakentuvat nukkuessa.

