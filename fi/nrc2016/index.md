---
layout: page
title: Nojapyöräilyn PM-kisat 2016
description: "Nojapyöräilyn Pohjoismaiden mestaruuskilpailut 2016, 5.- 7. elokuuta"
headline: "Better get up and race"
categories: personal
tags: 
  - hour record
  - recumbents
comments: true
mathjax: null
featured: false
published: true
---

[![Race banner](/images/NRC2016-front.jpg)](http://rrfi.fi/nrc16)

# Nojapyöräilyn Pohjoismaiden mestaruuskilpailut Nokialla

[Recumbent Racing Finland](http://rrfi.fi) järjestää **maailmanhistorian ensimmäiset** 
nojapyöräilyn [Pohjoismaiden mestaruuskilpailut](http://rrfi.fi/nrc16) 
vuoden 2016 elokuun ensimmäisenä viikonloppuna. Kilpailupaikkana toimii
Nokian renkaiden testirata Nokialla.

Tapahtuma on tarkoitettu kaikille nojapyöräilystä kiinnostuneille, 
nojapyörää vasta harkitsevista todellisiin alan pioneereihin. 
Kilpailuvälineitä on protoista todellisiin high-end kilpureihin, 
niin tehdaspyöriä kuin ällistyttäviä omatekoisiakin.

Pohjoismaiden mestaruuskilpailujen edeltäjä on Nokialla jo useampana 
vuonna järjestetty kaksipäiväinen nojapyöräilyn SM-kilpailu. 
Järjestäjän tavoitteena on rakentaa kisaviikonlopusta rento tapahtuma, jossa 
yhdistyvät kilpaileminen, rata-ajo elämysmielessä, 
nojapyörien testausmahdollisuus ja ihan vaan jutustelu alan harrastajien kesken.

Vaikka kyseessä on kilpailu, radalla on tilaa myös leppoisammalle ajelulle. 
Iso osa osallistujista kilpailee vain itseään vastaan hyödyntämällä mahdollisuuden 
ajaa pitkäkestoinen suoritus turvallisessa ympäristössä kaveria kannustaen 
tai leppoisasti rupatellen. 12 tunnin ajossa nopeudet ovat tyypillisesti 15-60 km/h,
joten mukaan mahtuu ja mukaan toivotaan monenlaisia ja monentasoisia polkijoita.

![Alueen järjestelyt](/images/Nokia.jpg "Nokian renkaiden testiradan järjestelyt")
![Rataprofiili](/images/Nokian-radan-profiili.jpg "Rataprofiili")

Tapahtuma on avoin kaikille, mutta PM-titteli myönnetään tietenkin vain 
pohjoismaalaisille kilpailijoille.

Tapahtumaan voi osallistua myös tavallisella polkupyörällä ("pystypyörällä"), 
jos tallissa ei vielä ole nojapyörää. Tavallisille pyörille järjestetään tuloksissa
oma luokkansa. Järjestäjä huomauttaa, että käytössä olevien ajoitussirujen määrä on rajallinen,
joten on mahdollista (joskin epätodennäköistä), että pystypyöräilijöiden määrää 
voidaan joutua rajoittamaan, jotta kaikki nojapyöräilijät mahtuvat mukaan. 

Kilpaileminen ei ole pakollista. Uteliaat katselijat ja kyselijät ovat 
lämpimästi tervetulleita - ihan ilmaiseksi. 

![Kilpailu on ohi](/images/GOPR1278.jpg "Kilpailu on ohi (2015)")

## Lauantai 6.8.
- 200 metriä lentävällä lähdöllä
- tunnin ajon maailmanennätysyritys (WRRA / masters / trike)
- 1 tunnin ajo

## Sunnuntai 7.8.
- 6 tunnin ajo 
- 12 tunnin ajo

## Ikäsarjat/luokat (WRRA:n luokituksen mukaisesti)
- juniorit (16 v ja alle)
- yleinen (17 – 50 v)
- seniorit (51 v ja yli)
- miehet ja naiset erikseen

## Pyöräluokat 
- kattamattomat (WRRA)
- kattamattomat triket (3- ja useampipyöräiset, WRRA)
- taka- tai etukatetut (WRRA)
- täyskatetut (ei WRRA -luokitusta)
- pystypyörät (perinteiset polkupyörät, ei WRRA -luokitusta)

WRRA tarkoittaa luokitusta, joka on World Recumbent Racing Association 
[säännösten mukainen](http://www.recumbents.com/wrra/rules.htm).

## Ilmoittautuminen
Lähetä sähköpostilla (kinneristi(at)gmail.com) seuraavat tiedot:

- Nimi
- Käyttäjätunnus nojapyöräfoorumilla (ei pakollinen)
- Puhelinnumero
- Sähköpostiosoite
- Syntymäaika
- Pyörän merkki ja malli
- Nojapyöräluokka
- Matkat joihin osallistut (200 m, 1 h, 6/12 h)

Saat paluupostissa maksuohjeet.

## Osallistumismaksu 

- heinäkuun 15. saakka: 30 euroa RRF:N jäseniltä (sis. heidän perheenjäsenensä), muilta 40 euroa. 
- Aikavälillä 15.7. - 6.8.: 35 euroa RRF:N jäseniltä, 45 euroa muilta.

RRF:n jäsenmaksu on 20 euroa. RRF:n jäsenmaksu ja kisaan osallistuminen maksetaan samalla kertaa.
Tapahtumaan osallistuminen ei vaadi RRF:n jäsenyyttä.

## Kilpailun osoite

Nokian Renkaiden testirata, Testiradantie 57, 37130 Nokia

<iframe src="https://www.google.com/maps/embed?pb=!1m14!1m8!1m3!1d15225.885497891142!2d23.5087634!3d61.5088412!3m2!1i1024!2i768!4f13.1!3m3!1m2!1s0x468ed7af47683297%3A0xfeee2f3c933d6eff!2sTestiradantie+57%2C+39150+Nokia%2C+Finland!5e0!3m2!1sen!2sus!4v1458636335852" width="600" height="450" frameborder="0" style="border:0" allowfullscreen></iframe>
