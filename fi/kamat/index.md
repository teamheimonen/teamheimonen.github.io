---
layout: page
title: Välineet
description: "About my racing gear"
headline: "About my racing gear"
categories: personal
tags: 
  - carbontrikes
  - recumbents
  - gear
comments: false
mathjax: null
featured: false
published: true
---

## Trike: CARBONTRIKES Race Ultra SL EVO

### Vähän historiaa ennätystriken syntymisestä

Vuoden 2015 kesän lopulla otin ensimmäisen yhteyden CARBONTRIKESiin ja kysyin josko he olisivat
kiinnostuneita valmistamaan kustomoidun kilpatriken minulle. Homma kiinnosti heitä, joten sovimme
vierailusta tehtaalla. 

Tuotantomallin koeajo Tukholmassa sujui normaaliin tapaan vesisateessa, mutta loppupäivä meni sentään kuivissa sisätiloissa: speksasimme ja mitoitimme tulevaa
kilpuria huolella koko iltapäivän. Kaikkia pöljiä ideoitani ei tietenkään ollut mahdollista toteuttaa, mutta parin viikon kuluttua vierailustani 
sain alustavat speksit geometriasta ja sovimme kilpurin valmistamisesta.

### Speksejä

Perusmalli on CARBONTRIKES Race SL, johon on tulossa ainakin seuraavat muutokset:

* Erikoiskevyt ja lyhyt puomi.
* Erikoiskevyt monokokkirunko, mitoitettu 65 kg painolleni.
* Muutettu takahaarukan geometria, jolla madalletaan trikea, pienennetään nojakulmaa ja siten vähennetään ilmanvastusta.
* Muutettu erikoiskevyt ja lyhyt ohjaustanko, joka antaa myös hieman lisää maavaraa (jota tarvitaan koska takapää on madallettu).
* Erikoiskevyt, rei'itetty istuin.
* Muutettu istuimen yläosa, joka edelleen pienentää ilmanvastusta.
* 130 millisiksi lyhennetyt hiilikuitukammet.
* Kaikkiin pyöriin aerolevyt (hiilikuituiset pinnasuojat).
* Erikoiskevyt pintakäsittely, ei normilakkaa lainkaan.

Tästä on siis tulossa yksittäiskappaleena tehty prototyyppi-kilpuri, jonka paino on vielä toistaiseksi arvoitus. Tuskin kuitenkaan
painavampi kuin vakiomalli, jonka paino pyörii 11,5 kilon nurkilla.

## Renkaat

Scwalbe One on oman käsitykseni ja kokeilujeni mukaan nopein rengas, jota saa trikeen sopivina kokoina. Schwalbe on julkaissut 
vielä pienemmän vierintävastuksen omaavan Pro One renkaan, mutta vain tubeless-mallina. Carbontrikes on luvannut selvittää,
josko heidän kasaamillaan kiekoilla voisi tubelessit toimia myös trikessä.


 
